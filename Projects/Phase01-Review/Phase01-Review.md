
<div dir="rtl" align='right'>
  
# مرور دانسته ها
  
  هدف از این فاز، آشنایی و مرور دانسته های ابتدایی یادگیری ماشین هست. در این قسمت ویدئوهای آموزشی رو میبینیم و همچنین کنار اونها پروژه های ساده انجام میدییم.
  
  در این مرحله، با این الگوریتم های ابتدایی یادگیری ماشین برای رگرسیون، کلاس بندی و خوشه بندی آشنا میشیم:
  
* Linear Regression
* Logistic Regression
* KNN
* SVM 
* Decision Trees
* Kmeans
  
  پیش فرض اینه که با الگوریتم های بالا آشنا باشی. برای مرور یا آموزش میتونی از این لینک ها استفاده کنی:
  
  [یادگیری ماشین با اندرو اینگ](https://www.youtube.com/watch?v=PPLop4L2eGk&list=PLLssT5z_DsK-h9vYZkQkYNWcItqhlRJLN&index=2)
  
  [آموزش پکیج Scikit-Learn](https://www.youtube.com/watch?v=pqNCD_5r0IU)

##  رگرسیون خطی
اولین الگوریتمی که میخواهیم مرور کنیم، رگرسیون خطی هست. رگرسیون خطی کمک میکند که با استفاده از معادلات خطی، مقدار یک کمیت پیوسته را پیش بینی کنیم. در واقع هدف این الگوریتم پیدا کردن ضرایب یک معادله خطی می باشد. مثلا پیش بینی قیمت یک خانه با استفاده از پارامترهایی مانند مساحت خانه، سال ساخت، تعداد اتاق و سایر پارامترها. 



* بر روی دیتاست Boston Housing، یک مدل رگرسیون خطی آموزش بده. قبل از اینکه مدل رو آموزش بدی، حتما دیتاست رو تحلیل کن (Exploratory Data Aanlysis یا EDA) تا دید خوبی نسبت به داده ها داشته باشی.  لینک یک نوتبوک خوب جهت راهنمایی هم در اینجا هست. [نوتبوک آموزشی](https://www.kaggle.com/prasadperera/the-boston-housing-dataset)

## رگرسیون لجستیک

در این رگرسیون، هدف پیش بینی بین کلاس ها با استفاده از پارامترها هست. یعنی این الگوریتم برای تسک کلاس بندی استفاده میشود. 

* برای دیتاست پیش بینی دیابت زیر، یک مدل رگرسیون لجستیک آموزش بده. 
[لینک داده ها و نوتبوک های آموزشی](https://www.kaggle.com/uciml/pima-indians-diabetes-database)

## همسایه های نزدیک
الگوریتم K - Nearest Neighboars یا KNN برای رگرسیون و کلاس بندی استفاده میشه. الگوریتم بر اساس میزان مشابهت و نزدیکی داده ها به همدیگه، پیش بینی رو انجام میده. در واقع هر وقت میخواد پیش بینی انجام بده، داده ی مورد تست رو با داده های آموزشی مقایسه می کنه و مقدار یا کلاس داده ی تست رو برابر مقدار یا کلاس مشابه ترین ها در نظر میگیره. 

* برای دیتاست های پیش بینی قیمت خانه و دیابت، مدل های KNN رو بساز و بررسی کن.

## بردارهای پشتیبان
الگوریتم SVM یا Support Vectore Machines یکی از پر کاربردترین الگوریتم ها هست.  این الگوریتم هم برای رگرسیون و کلاس بندی استفاده میشه. در برخی از مدل های پیچیده یادگیری ماشین برای پردازش تصویر یا سایر تسک ها، از SVM برای کلاس بندی داده ها با استفاده از ویژگی های استخراج شده استفاده میشه.

* با استفاده از SVM، برای دیتاست رگرسیون و کلاس بندی بالایی مدل آموزش بده. سعی کن از Kernel های مختلفی استفاده و مقایسه کنی.

## درخت تصمیم
الگوریتم درخت تصمیم  با استفاده از معیارهای مختلف تشابه یا تفاوت داده ها، یک درخت میسازه و با استفاده از این برای، برای مقدار یا کلاس داده ها تصمیم میگیره. این الگوریتم هم برای کلاس بندی و رگرسیون استفاده میشه. 

* از این الگوریتم هم برای پیش بینی قیمت خانه و دیابت استفاده کن.

## الگوریتم KMeans
الگوریتم هایی که بالاتر دیدیم، برای رگرسیون و کلاس بندی استفاده میشن. این الگوریتم ولی برای خوشه بندی استفاده میشه. در الگوریتم های رگرسیون و کلاس بندی، آموزش بصورت نظارت شده انجام میشه؛ یعنی کلاس و مقدار داده های آموزشی رو داریم، ولی در الگوریتم خوشه بندی، مقدار نهایی داده ها وجود نداره و بر اساس معیارهای مشابهت، داده ها خوشه بندی میشن. 

* بر روی مجموعه دادگان زیر، مدل KMeans رو آموزش بده.
[مجموعه دادگان خوشه بندی](https://archive.ics.uci.edu/ml/datasets/gene+expression+cancer+RNA-Seq)

از این [لینک](https://www.kaggle.com/shrutimechlearn/step-by-step-kmeans-explained-in-detail) هم میتونی کمک بگیری.
## جمع بندی
خب تا اینجا الگوریتم های مختلف رو بررسی کردیم. نتایج مدل های رگرسیون و کلاس بندی رو با هم مقایسه بکن. 