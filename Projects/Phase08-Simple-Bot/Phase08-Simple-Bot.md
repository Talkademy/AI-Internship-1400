<div dir="rtl" align='right'>

# توسعه یک ربات 
خب خب! تا اینجا پروژه های مختلفی انجام دادی و با روش های زیادی آشنا شدی. نوبتش رسیده که با استفاده از دانشی که بدست آوردی، یه پروژه جالب انجام بدی!
### توضیح کلی
هدف اینه که یک ربات بنویسی که بتونه با کاربر صحبت کنه و به درخواست هاش جواب بده. مثلا اگه کاربر سلام علیک کرد، بهش سلام بده. اگه گفت ساعت چنده، بهش ساعت رو بگه، اگه اطلاعات هواشناسی رو خواست، اطلاعات لازم رو در قالب جمله بهش برگردونه. یه چیزی مثل دستیار شخصی باتو یا گوگل!
همچنین تاریخچه گفتگوی کاربر هم ذخیره بشه. 
همچنین جواب هایی که به کاربر میده متنوع باشه، مثلا در جواب سلام میتونه اینا رو بگه:

1. سلام
2. درود
3. سلام بر شما

دسترسی به این بات هم از طریق فلسک و api ها باشه. یعنی بصورت JSON کاربر درخواستش رو بفرسته و ربات هم توی همین فرمت جواب بده.
### تولید داده ها
ربات رو طوری توسعه بده که به این درخواست ها، جواب مناسب بده:
1. سلام و احوال پرسی
2. ساعت
3. وضعیت هوشناسی برای شهر مورد نظر
4. اخبار مورد نظر کاربر رو بگه، مثلا خبر ورزشی، اجتماعی، اقتصادی و ... .

اگه متوجه درخواست کاربر هم نشد، جواب بده که متوجه منظورت نشدم یا جمله ای  مشابه این.
برای درخواست وضعیت آب و هوا نیازه که از طریق API به سایت های هواشناسی مثل Open Weather درخواست بدی. برای اینکار میتونی از کتابخونه requests در پایتون یا کتابخونه ی دیگه ای که دوست داشتی استفاده کنی. البته دقت کن که کاربر فارسی حرف میزنه و اسم شهر رو فارسی میگه، ولی این سایت اسم اسم شهرها رو به انگلیسی میخواد. چه راه حلی برای این مورد داری؟ البته میتونی از سایت های دیگه هم استفاده کنی و مانعی نیست. 

برای درخواست اخبار هم میتونی از همون مجموعه اخبار همشهری استفاده کنی. بالاخره تو فازهای قبلی یاد گرفتی که چطوری جستجو کنی ;) البته میتونی از سرویس های خبری هم استفاده کنی و مشکلی نداره.

* هدف اینه که با دانشی که بدست آوردی این ربات رو توسعه بدی، پس از فریمورک ها یا کتابخونه های مربوط به دستیارهای شخصی یا موارد مشابه استفاده نکن.

## نتیجه نهایی رو کجا دیپلوی کنی؟
بعد از اینکه رباتت رو توسعه دادی و تموم شد و در سیستم خودت تست کردی که درست جواب میده، نوبتشه که در سروری عملیاتی کنی که در اینترنت قابل دسترس باشه. چند تا راه هست:
1. سایت Heroku ماشین مجازی رایگان میده که میتونی کدت رو اونجا بذاری. البته محدودیت منابع داره برای حالت رایگان.

2. کدت رو توی گوگل کولب اجرا کنی و از PyNgrok استفاده کنی که به سرور فلسکت دسترسی داشته باشی.

3. اگه سروری داری، اونجا عملیاتش کنی پروژه رو.

یکی از این حالت ها رو به انتخاب خودت استفاده کن. البته اگه راه دیگه ای هم داشتی انجام بده.
  