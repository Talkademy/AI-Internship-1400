<div dir="rtl" align='right'>

# پردازش زبان طبیعی
  
پردازش زبان طبیعی یکی از پرکاربردترین و داغ ترین حوزه های هوش مصنوعی و یادگیری عمیق هست. این روزا NLP توی اصلاح متن ها، تحلیل نظرات کاربرا توی شبکه های اجتماعی، دستیارهای شخصی مانند باتو و گوگل کلی استفاده داره. حتی NLP پا رو فراتر گذاشته و داره شعر میگه و کتاب هم مینویسه! (منظورم BERT هست).
  
 توی این فاز هدف اینه که با تئوری پردازش زبان طبیعی و کتابخونه هاش آشنا بشی، مخصوصا پردازش زبان فارسی.

 برای شروع یادگیری، از کتابخانه NLTK در پایتون استفاده میکنیم. با توجه به اینکه این کتابخانه برخی قابلیت ها را برای زبان فارسی ندارد، با کتابخانه های Parsivar و Hazm آشنا میشیم.

 ## کلیات
 در پردازش زبان طبیعی، عملیات های مختلفی برای آماده سازی و استخراج ویژگی ها و اطلاعات انجام می شود. در ادامه با مهمترین و پایه ای ترین روش ها آشنا میشیم.

### نرمال سازی متن
هدف این عملیات استاندارد سازی متن ورودی است. مثلا کوچک کردن حروف، تبدیل تاریخ یا اعداد درون متن به حالت استاندارد، اصلاح فاصله ها و نیم فاصله ها و ... . 
### Sentence Tokenization
در این عمل، متن ورودی را به جملات تشکیل دهنده ی آن تقسیم میکنیم. مثلا متن:

"من آسمان آبی را دوست دارم. دیروز باران بارید و من از آن لذت بردم"

را تبدیل به تکه های زیر میکنیم:

['من آسمان آبی را دوست دارم', 'دیروز باران بارید', 'من از آن لذت بردم']

### Word Tokenization
در این عمل، متن را به کلمات تشکیل دهنده ی آن تقسیم میکنیم. مثلا متن:

'من آسمان آبی را دوست دارم'
 
 را تبدیل به تکه های زیر میکنیم:

 ['من', 'آسمان', 'آبی', 'را', 'دوست', 'دارم']

 ### ریشه یابی
 این عمل در انگلیسی با Stemming و Lemmatization شناخته می شود. منظور از ریشه یابی، بردن کلمات به ریشه ی آنهاست. مثلا تبدیل میخورم به خور. البته Stemming و Lemmatization تفاوت هایی دارند که در ادامه آشنا می شویم.

 ### تعیین نقش کلمات 
 در انگلیسی به این عمل Part of Speech Tagging یا POS tagging می گویند. مثلا تعیین اسم، فعل، حروف ربط و ... .

 ### قطعه بندی
 در انگلیسی Chunker گفته می شود. هدف آن شناسایی عبارات اسمی، فعلی، صفتی و ... می باشد. مثلا در جمله ی 'من آسمان آبی را دوست دارم'، عبارات زیر وجود دارد:

 'من'  
 'آسمان آبی را'   
 'دوست دارم'

 ### تصحیح خطای املایی
 در این عمل، ایرادات املایی برطرف می شود.

 ### تجزیه وابستگی
 این عمل در انگلیسی Dependency Parsing می باشد و هدف آن تعیین روابط بین گروه های اسمی، فعلی و غیره می باشد.

 خب حالا نوبت این رسیده که دست به کد بشی. اول با کتابخانه NLTK، متون انگلیسی رو پردازش میکنیم. همچنین یک مدل برای کلاس بندی متن آموزش میدیم. ابتدا این لینک آموزشی رو ببین و کدهای اون رو پیاده سازی و تست کن:

 [آموزش NLTK](https://www.datacamp.com/community/tutorials/text-analytics-beginners-nltk)

همونطور که گفتیم، کتابخانه NLTK برای فارسی پشتیبانی زیادی نداره، در عوض کتابخانه ای به اسم Parsivar توسعه داده شده که عملیات های بالایی رو برای زبان فارسی انجام میده. در این دو لینک پایینی با این کتابخونه آشنا میشی:  
[قسمت اول آموزش Parsivar](https://dataio.ir/%D8%B1%D8%A7%D9%87%D9%86%D9%85%D8%A7%DB%8C-%DA%AF%D8%A7%D9%85-%D8%A8%D9%87-%DA%AF%D8%A7%D9%85-%D9%88-%D8%B9%D9%85%D9%84%DB%8C-%DB%8C%D8%A7%D8%AF%DA%AF%DB%8C%D8%B1%DB%8C-%D9%BE%D8%B1%D8%AF%D8%A7%D8%B2%D8%B4-%D8%B2%D8%A8%D8%A7%D9%86-%D8%B7%D8%A8%DB%8C%D8%B9%DB%8C-f5yzukc1wkh4)

[قسمت دوم آموزش Parsivar](https://dataio.ir/%D9%BE%DB%8C%D8%B4-%D9%BE%D8%B1%D8%AF%D8%A7%D8%B2%D8%B4-%D9%85%D8%AA%D9%88%D9%86-%D9%81%D8%A7%D8%B1%D8%B3%DB%8C-%D8%A8%D8%A7-%D8%A7%D8%B3%D8%AA%D9%81%D8%A7%D8%AF%D9%87-parsivar%D9%82%D8%B3%D9%85%D8%AA-2-eh6ygnncmur0)

خب حالا که با پردازش متن فارسی هم آشنا شدی، برای مجموعه دادگان برچسب خورده ی فارسی که در پوشه ی داده ها هست، یک مدل آموزش بده. اسم فایل Labeled-Sentences.xlsx هست. سعی کن مدل های مختلفی امتحان کنی و نتیجه بهترین اونها رو گزارش کن.