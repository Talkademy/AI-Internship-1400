<div dir="rtl" align='right'>

# فریمورک Rasa
توی فاز قبلی یک ربات رو توسعه دادی که میتونی باهاش چت کنی و اونم به درخواست هات پاسخ بده. با زوایا و چالش های توسعه یک ربات آشنا شدی. یاد گرفتی که داده های آموزشی در کنار الگوریتم ها چقدر میتونن باعث بهبود رفتار ربات بشن. توی این فاز هدف اینه که با یکی از بهترین فریمورک های توسعه دستیار شخصی آشنا بشی. اسم این فریمورک Rasa هست که رازا تلفظ میشه. یه فریمورک متن باز هست و توسعه دهنده های زیادی داره. 
[لینک سایت رازا](https://rasa.com/)

توی این فریمورک، مفاهیم مختلفی وجود داره که اینجا سعی میکنیم مهمترین اونها رو معرفی کنیم.
### معرفی Intent
Intent به فارسی میشه منظور. دقیقا مثل همون کلاس های مختلف توی طبقه بندی متن هست. توی رباتی که خودت توسعه دادی، این منظورها بود:
1. greeting
2. time
3. weahter
4. news
### معرفی Entity
انتیتی رو هم که دیگه مسلطی. همون نهاده ها و اطلاعات موجود در متن هست. مثلا اسم شهر، نوع خبر و ... . البته توی این فریمورک، موجودیت Slot کلی تر هست و شامل اطلاعاتیه که نیازه دریافت بشه. یکی از منابع پر کردن این اسلات، مقدار انتیتی هست، منبع دیگه، اسم اینتنت هست. منابع دیگه ای هم هست که رفته رفته باهاش آشنا میشی.
### معرفی Story و Rule
این دو تا برای تعریف انجام گفتگو هستند. مثلا وقتی کاربر احوال پرسی کرد، چه جواب هایی بهش بده، یا مثلا اگه کاربر خواست بلیط رزرو کنه، چه مراحلی طی بشه
### توضیح داده های nlu
 رازا یک پایپلاین داره که داخلش مدل های مختلفی برای استخراج اطلاعات هست و همگی بر اساس یادگیری ماشین و یادگیری عمیق هستند.  از مجموعه داده های nlu برای آموزش این مدل ها استفاده میکنیم. 
 مثلا یک مدل داره برای تشخیص اینتنت، یک مدل برای تشخیص انتیتی و... . توی این مجموعه داده ها برای هر کدام از درخواست ها و نهاده ها، داده ی آموزشی میذاریم.
 
### توضیح Form
برای وقتایی که لازمه از کاربر اطلاعات دریافت کنیم استفاده میشه. مثلا برای رزرو بلیط باید از کاربر اطلاعات شهر مبدا، مقصد، تاریخ سفر و تعداد مسافر مشخص کنیم. بعد از اینکه فرم رو تعیین کردیم، رازا از کاربر این اطلاعات رو درخواست میکنه و تا دریافت همه ی داده ها، از کاربر میخواد که اطلاعات بده.
### توضیح Action Server
اکشن سرورها در واقع مجموعه ای از کدهای پایتون هستند که برای انجام درخواست های کاربر توسعه داده میشن. توی رازا میتونیم برای هر درخواست، یک سری جواب ثابت مشخص  کنیم، ولی اگه بخوایم خیلی دستمون باز بشه در تولید جواب ها، از اکشن سرور استفاده میکنیم. البته برای درخواست هایی مانند وضعیت هواشناسی که نیاز به دسترسی به سرویس های خارجی داره، مجبوریم از اکشن سرور استفاده کنیم. برای توسعه اکشن سرور، از Rasa SDK استفاده میکنیم.
### توضیح داده های domain
توی این فایل مینویسیم که چه اینتنت ، انتیتی، اکشن، اسلات و ... داریم.

### توضیح فایل config
همونطور که از اسمش پیداست، تنظیمات دستیار رو توی این فایل مشخص میکنیم. توی این فایل مینویسیم که از چه مدل هایی برای پردازش داده ها استفاده میکنیم، برای آموزش مدل چند تا epoch تکرار بشه، حد آستانه  اعتماد ربات به پیش بینی های خودش چقدر باشه و ... .
## توسعه ربات با رازا
خب حالا که با کلیات فریمورک رازا آشنا شدی، نوبتش رسیده که دست به کار بشی و یک ربات ساده با این فریمورک بسازی. اول  از همه این فریمورک رو با استفاده از pip نصب کن. بعد از اون با آموزشی که خودش داده، یک ربات ساده بساز.
### توضیح پروژه
خب حالا که با داده ی خود سایت رازا یه ربات ساختی و مطمئن شدی همه چی درسته، یه ربات بساز که به این درخواست ها جواب بده:
1. سلام
2. احوال پرسی
3. درخواست اسم ربات
4. درخواست سن ربات
5. تشکر از ربات
6. ایراد گرفتن و توهین به ربات :)
7. خداحافظی

اگه درخواست و اینتنت دیگه ای هم مد نظر داشتی، انجام بده.
